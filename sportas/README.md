# Sportas
Sporto stovykloje populiari nauja sporto rungtis – vasaros biatlonas. Tai kroso lenktynės su šaudymu į
taikinius. Tose pačiose varžybose dalyvauja ir vaikinai, ir merginos. Visi startuoja pagal atrankos etapo
rezultatus. Merginos trasą bėga vieną kartą, vaikinai – du. Varžybų startas 9 val. Finišas uždaromas
17 val. Trasoje yra dvi šaudyklos po penkis taikinius. Netikslus šūvis vertinamas viena baudos minute,
kuri pridedama prie trasos įveikimo laiko.<br/>
**Parašykite programą** , kuri pateiktų atskirai vaikinų ir merginų rezultatų sąrašus pagal trasos įveikimo
rezultatą didėjančiai. Jei sportininkų rezultatas vienodas, jie turi būti rašomi abėcėliškai pagal simbolių
eilutę, kurioje yra sportininką identifikuojanti informacija (naudojami tik lotynų abėcėlės simboliai).<br/>
**Pradiniai duomenys:**<br/>
Duomenys pateikiami tekstiniame faile **U2.txt**. Visi skaičiai yra sveikieji.<br/>
Duomenų faile įrašyta:<br/>
* Pirmoje eilutėje užrašytas startuojančiųjų skaičius **n** (1 <span>&#8804;</span> **n** <span>&#8804;</span> 30).<br/>
* Tolesnėse **n** eilučių atsitiktine tvarka surašyti sportininkų starto duomenys. Kiekvieno sportininko
duomenys užrašyti atskiroje eilutėje: pirmose 20 pozicijų yra simbolių eilutė, kurioje pateikta
sportininką identifikuojanti informacija; starto numeris (triženklis skaičius); tarpo simbolis ir po to
starto laikas: valanda, minutė ir sekundė, atskirtos vienu tarpo simboliu. Merginų starto numeriai
prasideda vienetu, vaikinų – dvejetu.<br/>
* Toliau užrašytas finišavusiųjų skaičius **m** (1 <span>&#8804;</span> **m** <span>&#8804;</span> 30).<br/>
* Tolesnėse **m** eilučių surašyti sportininkų finišo duomenys. Kiekvieno sportininko duomenys užrašyti
atskiroje eilutėje: starto numeris; finišo laikas: valanda, minutė ir sekundė; ir kiekvienoje šaudykloje
taiklių šūvių skaičiai. Visi duomenys atskirti vienu tarpo simboliu. Sąraše yra tik finišavusiųjų
duomenys.<br/>
**Rezultatai:**<br/>
Rezultatus įrašykite tekstiniame faile **U2rez.txt**.<br/>
* Rezultatai turi būti surikiuoti pagal trasos įveikimo rezultatą (trasos įveikimo laikas kartu su
baudos minutėmis) didėjančiai. Jei sportininkų rezultatas vienodas, jie turi būti rašomi abėcėliškai
pagal simbolių eilutę, kurioje yra sportininką identifikuojanti informacija (naudojami tik lotynų
abėcėlės simboliai).<br/>
* Iš pradžių turi būti pateikiamas merginų rezultatų sąrašas, po to – vaikinų. Prieš atitinkamą sąrašą
nuo eilutės pradžios užrašykite žodį „Merginos“ arba „Vaikinai“, net jeigu sąrašas bus tuščias.<br/>
* Vienoje eilutėje užrašykite vieno sportininko duomenis: starto numerį; tolesnėse 20 pozicijų –
simbolių eilutę, kurioje pateikta sportininką identifikuojanti informacija; po to sportininko
rezultatą: valandos, minutės ir sekundės. Visi duomenys atskirti vienu tarpo simboliu. Jeigu
sportininko nėra finišavusiųjų sąraše, tai rezultatų sąraše jo neturi būti.<br/>
**Nurodymai:**<br/>
* Sukurkite ir parašykite funkciją, kuri surikiuoja rezultatus.<br/>
* Sukurkite ir parašykite funkciją, kuri spausdina vieno sąrašo rezultatus tekstiniame faile.<br/>
* Programoje nenaudokite sakinių, skirtų darbui su ekranu.<br/>

